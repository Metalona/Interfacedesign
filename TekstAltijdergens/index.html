<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Altijd ergens - Ilona Claessens</title>
</head>

<body>
    <div class="container">
        <header>
            <h1>Altijd ergens</h1>
            <div class="hoofdafbeelding"><img src="img/museo.jpg"></div>
        </header>
        <div class="nw">
            <h1>40°24'47" N | 03°41'32" W </h1>
        </div>
        <div class="artikeltitel">
            <h1> Madrid Museo Nacional del Prado</h1>
        </div>
        <div class="begin">
            <p>Wie Madrid bezoekt, gaat naar de Guernica kijken, het monumentale schilderij dat Picasso in 1937 als aanklacht tegen het bombarderen van het Baskische stadje maakte. Naar de Guernica gaat men niet voor het esthetische genot, het is een vorm van boetedoening. Het geeft uw verblijf aan de Spaanse hoofdstad een politiek correcte glans. Terug thuis staat het chic om tussendoor te laten vallen hoe aangrijpend diep het schilderij snijdt.</p>
            <p>
                De Madrid-reiziger gaat ook naar het een kilometer verderop gelegen Prado. Vooral voor de Goya's en Velazquez. Maar niemand die achteraf opschept over zijn bezoek aan de Maja's.
                In het Mudo Reina Sofia heb ik lang staan kijken naar de bezoekers voor de Guernica. Langer dan naar het schilderij zelf. Van de honderden toeschouwers heb ik niet één iemand zien glimlachen. Wel veel gefronste aangezichten, de vinger aan de mond, het hoofd lichtjes nadenkend.</p>
        </div>
        <div class="midden">
            <p>
                <img class="left" src="img/Guernica.jpg" width="400">
                Bij Goya's Maja's is het niet anders. Ook hier een gedrum vanjewelste.
                Nauwelijks iemand die de blik afwendt naar de geklede Maja.
                Niettegenstaande het toch luchtiger onderwerp, zie ik ook hier niemand glimlachen. Geen glimp van geilheid of verlangen, zelfs niet bij oudere heren. En ook nauwelijks een blik voor het geklede exemplaar dat met voorsprong het betere schilderij is. De geklede Maja is suggestiever. In haar lonkende blik zweemt meer erotiek dan in haar alles onthullende naaktheid.</p>
        </div>
        <div class="einde">
            <p>
                De persdienst van het Prado is nochtans uitdrukkelijk: beide Goya's genieten evenveel belangstelling. Wie er een halfuurtje rondhangt, weet beter. Een grote groep Japanners verdringt zich fanatiek voor de naakte. Nauwelijks iemand van het gezelschap wendt de blik af naar de geklede.</p>
            <p>
                Eerlijk, zelf heb ik ook langer naar de naakte gekeken. Er is twijfel of de wereldse hertogin van Alva zelf model stond voor haar naakte versie. Als het over naakte vrouwen gaat, is iedereen kenner. Het conflict tussen de naakte Maja's wervende blik en haar dichtgeknepen knieën verraadt gène die in de richting van de hertogin wijst. Kijk hoe stout ik graag zou zijn. En wij met haar.</p>
        </div>
    </div>
</body>

</html>